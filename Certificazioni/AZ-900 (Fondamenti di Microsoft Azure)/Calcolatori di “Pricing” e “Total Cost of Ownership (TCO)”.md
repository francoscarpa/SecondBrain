Consentono di comprendere le potenziali **spese** su Azure. Sebbene entrambi siano accessibili da Internet, non sia necessaria una sottoscrizione Azure per usarli e consentano di creare una **configurazione**, hanno scopi molto diversi.

## Calcolatore di “Pricing”

Il [calcolatore di *“Pricing”*](https://azure.microsoft.com/en-us/pricing/calculator/) è progettato per fornire un costo **stimato** delle risorse dislocate in Azure. È possibile ottenere una stima per **singole risorse**, creare una **soluzione** o usare uno scenario d’esempio per visualizzare una stima della spesa. Tale calcolatore è solo a scopo **informativo**: i prezzi sono solo una stima. Non viene eseguito alcun *provisioning* quando si aggiungono risorse a tale calcolatore e non è addebitato nessuno dei servizi selezionati.

È possibile stimare il costo di qualsiasi risorsa dislocata, inclusi i costi di **calcolo**, **archiviazione** e **rete** associati. È altresì possibile tenere conto di diverse opzioni di archiviazione come il **tipo di archiviazione**, il **livello di accesso** e la **ridondanza**.

## Calcolatore di “Total Cost of Ownership (TCO)”

Il [calcolatore di *“Total Cost of Ownership (TCO)”*](https://azure.microsoft.com/en-us/pricing/tco/calculator/) aiuta a confrontare i costi per l’esecuzione di un’infrastruttura locale rispetto a una Cloud su Azure. Si inserisce la propria, attuale **configurazione infrastrutturale**, inclusi *server*, *database*, *storage* e traffico di rete in uscita, nonché elementi come i **costi di energia** e di **manodopera IT**. Il calcolatore, quindi, confronta i costi previsti per l’ambiente corrente con un ambiente Azure che supporta gli stessi requisiti di infrastruttura.

Si basa su tre fasi:
1. Definire un ***workload***.
2. Sistemare i **presupposti**.
3. Visualizzare il ***report***.